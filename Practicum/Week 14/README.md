## Задача: 
Реализирайте функция от по-висок ред `Sort`, която приема като аргументи целочислен масив и предикат, сравняващ две цели числа. В зависимост от това какъв предикат е подаден, функцията да сортира масива съответно възходящо или низходящо. Където е необходимо подаването на функция като фактически параметър, да се направи чрез реализирана от вас функция, която извършва съответната операция и чрез ламбда израз (анонимна функция).
## Задача: Реализирайте функция от по-висок ред:
-     `Map`, приемаща като аргумент масив от цели числа и едноаргументна функция, която се прилага върху всеки от елементите на масива. Резултатът да се запише в нов масив, който се връща като резултат.
-     `Filter`, приемаща като аргумент масив от цели числа и предикат. Всички елементи от масива, удовлетворяващи предиката, се записват в нов масив, който се връща като резултат.
## Задача: Реализирайте функция:
-     Sum, приемаща две цели числа a и b и намираща сумата на числата в интервала [a,b].
-     Product, приемаща две цели числа a и b и намираща произведението на числата в интервала [a,b].
Намерете кое е общото и различното в имплементацията на тези функции. Реализирайте функция от по-висок ред Accumulate, която при подаването на подходящи параметри, успява да реализира всяка от горните функции. Демонстрирайте работата с тези функции в main. Където е необходимо подаването на функция като фактически параметър, да се направи чрез реализирана от вас функция, която извършва съответната операция и чрез ламбда израз (анонимна функция).
## Задача: 
Реализирайте клас `EvenOddFunctor`, който ще представлява функционален обект (функтор). Той ще има две член-данни `sumOfEvenNumbers` и `sumOfOddNumbers`. Реализирайте:
-     Конструктор по подразбиране, нулиращ двете член-данни.
-     `void operator()(const int num);` – в зависимост дали num е четно или нечетно, го прибавя към съответната член-данна.
-     Два селектора, връщащи съответно сумата на четните и нечетните числа, подадени на класа с помощта на `operator()`.
Демонстрирайте работата с класа в `main`.
